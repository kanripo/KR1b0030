# -*- mode: mandoku-view -*-
#+TITLE: 尚書通考
#+DATE: 2015-09-23 09:36:07
#+PROPERTY: JUAN 0
<pb:KR1b0030_WYG_000-1a>¶
欽定四庫全書¶
　尚書通考敘意¶
書載二帝三王之政政者心與事之所形也是故道徳¶
仁聖統乎心制作名物逹於事内外之道合而帝王之¶
政備矣然統乎心者先後古今脗合無二逹於事者儀¶
章器物因革無存故求帝王之心易而考帝王之事難¶
矧後儒稽古不過以周為據而秦人滅學周典亦多殘¶
缺廼欲以不完之文以徴隆古之舊斯益難矣然昔者¶
<pb:KR1b0030_WYG_000-1b>¶
紫陽夫子之教必語學者以有業次如所謂堯舜典厯¶
象日月星辰律度量衡五禮五樂禹貢山川洪範九疇¶
之類湏一一理㑹令透盖讀書窮理即器㑹道乃學者¶
之當務也余方授児輩以書閒或有問不容立荅則取¶
關渉考究者㑹萃抄撮或不可言曉者規畫為圗以示¶
之至衆家之說有所不通則間述臆見以附於下如舊¶
圗舊說已備者不復贅出其有未盡則随條辨析焉歳¶
月積累寖成卷帙兒輩乃請次其顛末以便考尋名曰¶
<pb:KR1b0030_WYG_000-2a>¶
尚書通考竊謂學有夲末道無精粗禮樂官名聖人猶¶
問則讀是經者安得不求其故哉方將就正於博洽君¶
子然後退授於家俾為格致之助亦庻乎紫陽夫子之¶
教云耳時天厯三年歳名上章敦牂月旅太蔟日得壬¶
子昭武黄鎮成謹識¶
<pb:KR1b0030_WYG_000-3a>¶
欽定四庫全書　　　　　經部二¶
　尚書通考目録　　　　　書𩔖¶
　卷一¶
　　諸儒家法傳授之圗　百篇書目¶
　　伏生今文尚書　　　孔氏古文尚書¶
　　尚書名義　　　　　壁藏異記¶
　　許氏書紀年圗　　　虞書¶
　　帝王傳授心法圗　　若稽古¶
<pb:KR1b0030_WYG_000-3b>¶
　　堯典大學宗祖圗　　九族¶
　　羲和世掌圗　　　　厯象日月星辰¶
　　朱子日月順天左旋圗　日月麗天之圗¶
　　經星列宿名數圗　　緯星圗¶
　　十二次舎圗　　　　周天十二次日月所㑹圗¶
　　東坡辰次分野圗　　四仲圗¶
　　中星運候　　　　　中星圗¶
　　月令中星圗¶
<pb:KR1b0030_WYG_000-4a>¶
　卷二¶
　　嵗差法¶
　　朞三百有六旬有六日以閏月定四時成嵗¶
　　史記厯書大小餘解　古今厯法¶
　卷三¶
　　在璿璣玉衡以齊七政　璿璣渾儀圗¶
　　厯代渾儀　　　　　肆𩔖于上帝¶
　　禋于六宗　　　　　輯五瑞¶
<pb:KR1b0030_WYG_000-4b>¶
　　廵守　　　　　　　律¶
　　辰建交貿圗　　　　班志隔八相生圗¶
　　律管應月候氣圗　　律管長短忽微圗¶
　　十二律還相為宫　　變宫變徴¶
　　京房六十律法　　　律法相生損益之次¶
　卷四¶
　　蔡西山黄鐘生十一律解十二律管相生圗¶
　　變律　　　　　　　律生五聲¶
<pb:KR1b0030_WYG_000-5a>¶
　　變聲　　　　　　　厯代樂名¶
　　度　　　　　　　　周尺圗說¶
　　量　　　　　　　　衡¶
　卷五¶
　　五禮　　　　　　　五玉三帛二生一死贄¶
　　如五器　　　　　　五載廵守¶
　　封山濬川　　　　　五刑圗¶
　　四罪　　　　　　　二十有八載帝乃殂落¶
<pb:KR1b0030_WYG_000-5b>¶
　　咨二十二人　　　　世系¶
　　五品　　　　　　　五教¶
　　五刑有服　　　　　五流有宅¶
　　庭讓臣名　　　　　聲依永律和聲¶
　　八音　　　　　　　徴庸在位陟方¶
　　六府三事圗　　　　帝王道統傳授圗¶
　　干羽　　　　　　　四載¶
　　九川距海畎澮距川　百畝為夫圗¶
<pb:KR1b0030_WYG_000-6a>¶
　　九夫為井圗　　　　四丘為甸圗¶
　　同間有澮圗　　　　觀象作服¶
　　侯以明之¶
　卷六¶
　　弼成五服　　　　　九成樂器¶
　　通志八音　　　　　朱子琴律圗說¶
　卷七¶
　　禹敷土隨山刋木　　九州水土圗¶
<pb:KR1b0030_WYG_000-6b>¶
　　九州山川貢賦圗¶
　卷八¶
　　通志地理略　　　　禹貢五服圗¶
　卷九¶
　　七世之廟　　　　　儀禮寢廟辨名圗¶
　　諸侯五廟圗　　　　諸儒廟制圗¶
　　劉歆廟制圗　　　　生明生魄望朏¶
　　生明圗　　　　　　生魄圗¶
<pb:KR1b0030_WYG_000-7a>¶
　卷十¶
　　九疇之綱　　　　　九疇之目¶
　　日月冬夏　　　　　召誥土中¶
　　祖暅圭表圗　　　　祖暅五表圗¶
　　洛誥大室　　　　　列爵分土¶
　　田制賦乘圗　　　　無逸圗¶
　　周官圗　　　　　　六年五服一朝¶
　　周禮六服朝貢圗　　顧命圗¶
<pb:KR1b0030_WYG_000-7b>¶
　　　　(臣/)等謹案尚書通考十卷元黄鎮成撰鎮成¶
　　　　字元鎮邵武人以薦授江南儒學提舉未上¶
　　　　而卒其書徴引舊說以考四代之名物典章¶
　　　　而間附以論㫁頗為詳備其中如論閏月而¶
　　　　牽及後代司天之書論律而旁引京房之法¶
　　　　論樂而臚陳自漢至宋之樂名皆與經義無¶
　　　　闗失之汎濫其他四仲五品五教九疇六府¶
　　　　三事之𩔖皆經有明文而複登圗譜别無𤼵¶
<pb:KR1b0030_WYG_000-8a>¶
　　　　明亦失之冗𤨏又全書皆數典之文而曰若¶
　　　　稽古一條獨叅訓詁尤為例不純似乎隨筆¶
　　　　記録之藁未經刋潤成書者然朱子嘗言欲¶
　　　　作書説如制度之𩔖祗以疏文為本是書雖¶
　　　　涉繁蕪固即朱子之志矣與蔡傳旁通並録¶
　　　　存之以備考證于經義亦未必無補焉乾隆¶
　　　　四十一年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR1b0030_WYG_000-8b>¶
　　　　　　　總　校　官　(臣/)　陸　費　墀¶

